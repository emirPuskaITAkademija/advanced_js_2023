Teme:

1. Web aplikacija za prodavnicu mobilnih telefona
 2. Web aplikacija – auto-pijaca
 3. Web aplikacija – prodavnica igračaka
 4. Web aplikacija – prodavnica odjeće
 5. Web aplikacija – agencije za nekretnine
 6. Web aplikacija za praćenje vijesti (RSS čitac, koji čita vijesti sa različitih strana)
 7. Web aplikacija promocija ili prezentacija diskoteke
 8. Web aplikacija promocija ili prezentacija fakulteta ili škole
 9. Web sajt promocija ili prezentacija muzeja
10. Web ili desktop aplikacija za vođenje firme (zaposleni, plate, radna mjesta...)
11. Web ili desktop aplikacija za vođenje stomatološke ordinacije
12. Web ili desktop aplikacija za vođenje radnje sa robom široke potrošnje
13. Web ili desktop aplikacija za autoprevozničku firmu
14. Informacioni sistem prodaje programa i video-igara
15. Igra (konsultovati predavača)

Da li je u redu da ostanu iste ili ipak imate prijedlog novih ili smatrate da uz ove neke još trebamo dodati?

Također u nastavku šaljem karakteristike rada koje je neophodno da svaki rad sadrži:

Da bi završni rad bio prihvatljiv prilikom odbrane, on, osim ukoliko u dogovoru sa predavačem nije potvrđeno drugačije, mora da sadrži sljedeće elemente i tehničke karakteristike:

Bazu podataka sa minimum tri povezane tabele

Komunikaciju aplikacije sa bazom podataka

Ručno napisani kod aplikacije (bez framework-a ili apstraktnih kodova generisanih od strane okruženja)

Autentične, ručno napisane objektno orijentisane elemente. (važno je da bude bez kopiranja kompletnih klasa sa Interneta) 

Dokumentaciju

	Da bi dokumentacija bila validna, neophodno je da:

Sadrži što detaljnije uputstvo za korištenje aplikacije od strane korisnika, i uputstvo za rad na aplikaciji od strane developera. 

Sadrži minimum 10 strana formata A4, font 12, prored single

Sadrži samo minimalne količine koda kopiranog iz aplikacije (samo onoliko koliko je neophodno da se objasni predstavljeni problem, nikako kompletne kodove rada)

Sadrži samo slike neophodne za objašnjenje predstavljenog problema, isključivo vezane za aplikaciju (bez slika kopiranih sa Interneta, nikako printscreen kompletnog koda rada)

Ukratko samo navesti korištene tehnologije, bez pisanja njihovih definicija i opisa. Npr. JS, HTML, PHP, MySQL, klasa, objekat, itd.

Bude, zajedno sa projektom, dostavljena u digitalnoj formi predavaču (ne treba donositi štampanu formu dokumentacije).

Potrebno je da za materijal koji donosite na odbranu, uvijek imate rezervnu kopiju, postavljenu na nekom cloud servisu (Google Drive, MEGA, One Drive i slične.). U slučaju, da postoji problem sa očitavanjem prenosnih memorija.